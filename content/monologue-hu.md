[0x22](/) egyszerre neve és objektumrendszere művészi mozgásaimnak. Azon metaforák, képek és érzések rendszere, amelyek az elmúlt évek alatt ugyanazt a személytelenségtől személyes művészetet eredményezték mind versben, mind zenében, sőt a képeket is álmaimban és tripjeimben. Ha választanom kéne, a verset mondanám mindenek alapjának, hiszen költőként zenélek és zenéim pont annyira versek és verssorok, mint szövegeim. Ez az oldal ezt a művészt próbálja közelebb hozni a logika terében tevékenykedő énemhez. Egy locsogásig személyes, kétnyelvű oldal, művész énem internetes monolitja, "Ars poetica helyett".

Kezdeti éveim után, az elmúlt néhány év egy csendes munkaperiódust foglal magába, amelyben az alkotások úgy formálták egymást és az említett objektumrendszert, mint az árapály egy naplementében nyugvó deltát. A verseket kevesen látják, a hangokat kevesen hallják, de nap mint nap egy lassú, nyugodt és precíz munkafolyamaton mennek végig.

<div class="pb1"></div>

"Ahol a távolságok némaságba omlanak"

Tájak, hegyek, egy tenger, egy delta és fény. Az idő, a pillanat horizontja és a múlt gravitációja. A tegnapok. Zajon és homályon át látni őt a fényben.

Ez a korszak akkor kezdődött, amikor felhagytam a múltról írással és az időn túl fekvő terekben kezdtem el nézelődni, ahol a tegnap újra és újra megtörténik a mostban. A versek gondolatai, témái és megszólítottjai a munka során összefolytak, mintha minden egyetlen pillanat permutációja lenne. A zenében egyszerre hallom a téli város éjszakáját és a magány zajos, szürke légzését. Ez a táj pszichedelikus, kissé impresszionista és annyira személyes, hogy néha Prométheusznak érzem magam.

Bízom abban, hogy néhány év múlva lesz egy kötet és egy album.

<div class="pb1"></div>

Az objektumrendszer

A rendszer amelyben dolgozom első látásra szimbolumrendszernek tűnhet, azonban az újra és újra feltűnő képek és metaforák nem takarnak explicit jelentést és főleg nem származnak egy kollektív tudatból. Ebben a rendszerben ugyan az a sötétség, ugyan az a fény, ugyan az a delta, ugyan az a tenger és partszakasz tűnik fel minden egyes alkalommal. Egy-egy objektumok.

